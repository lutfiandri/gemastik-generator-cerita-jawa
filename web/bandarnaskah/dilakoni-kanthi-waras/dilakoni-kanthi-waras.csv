,text_jw
0,"omah, dalan, latar, kali, lan setting adegan liyane ana ing naskah. Para pemain padha lungguh ana ing kiwa tengene panggung. Sak wayah-wayah nek kedapuk main kari menyat munggah panggung lan bisa clekopan. Gampang ta Ca. AAA. AA. iiihh. !!! Les! Lestari! Les! Cah! Aku rangira nek kowe tega tenan karo aku! Tumindakmu kaya kewan! Les! Sing nglakoni ki dudu aku Les! Nyatane! Nyatane anane mung kowe karo aku Cah! Les! Sak mbajing-mbajingku ya Les. Aku ki durung tau jenenge ngruda peksa wong wadon! Pokokmen aku ra trima! Aku ratrima Cah! Aku ora trima! Les! Lestari! Lestari. ! When I Saw Her Standing There saka njero omahe Lik Kawit. Jumiran Alap-alap lari-lari pagi nganggo walkman, kaos sporet kuning lan sepatonan. Yu Samsinah mlaku ngetung duit ewon owol-owolan. Siti lan Nurdin pacaran oyak-oyakan. Cempluk gawa jligen tuku lenga. Kajine Amat Sugeh sing lebar ceramah subuh lan Nursoleh sing lagi arep mubeng proposal mlaku sliringan, rembugan nang dalan sedilit banjur mlaku bareng. Cahyadi mlayu gawa ciduk isi sikat gigi lan odol merga kebelet ngising. Lestari mangkat kuliah nggawa tas slemprang. Teknik muncul lan lakune dikoreografi ya Ca. ben katon regeng. ) Njogete Nanang digarap sing wangun lho Ca, ra ming waton njatil, jogetan sing gagah, kemaki, nggaya lan kaya pawongan bagus dewe sak Indonesia Raya. ) Widodariku. sawangen aku gilo. Rupaku bagus sinatriya, awakku gagah, gedhe duwur! Widodariku. dak enteni sliramu nganti mubenge jagad mandeg. Nganti pitik jago wis rapada kluruk maneh. Tresnaku marang sliramu ngluwihi tresnane Rama marang Sinta. Widodariku. dak rewangi uripku kabur kanginan kaya ngene ki merga nandang wuyung marang Sliramu. Duh. widodariku tresna iku lair saka ati sing kudu digemateni. Wah. jyan! Esuk-esuk wis ngomyang! Ganggu wong turu! Heh Nang! Widodarimu ki sapa?! Lho! Lho! Lho!!! Widodariku mudhun. Cah Ayu. Widodariku! E. eeee. eits."
1,"Heh! Widodari Ndasmu! Ndasmu Barang! Kowe mesti Rahwana! Kowe Rahwana Sing nyulik Widodariku! titenana kowe ya. Titenana! tak jumukke watu gede tak tableg Ndasmu! Walah Nang. Nanang. Nom-noman bagus-bagus je edan! Kok isa ki piye ta ya. ? hhmm. wis, lakonana uripmu Nang. Nang. (ngunjal ambegan) E. alah. idep-idep nggo tontonan esuk-esuk. Oalah urip. urip! Uriping manungsa jaman saiki kuwi wis ora saderma mampir ngombe maneh, kaya-kaya urip kuwi dawa. banget. Samsaya neh sing uripe mlarat tur rekasa. Walah. mesti krasa dowu tur suwi. Pa meneh nek ditinggal bojone, ha mung ketap-ketip, nang kasur klisikan mbayangke sing ora-ora. jyaan. (Ngunjal Ambegan rada dawa. ) duwe duit apa duwe duit akeh. awan ro bengi, apik ro elek, lanang ro wedok. Nek Banci Lik? Sapa kuwi mau sing takon? Kulo Lik, Nurdin! Yoh. Sik Din. kuwi ya ana loro! Sing penak ro sing rapenak! (Lik Kawit mrenges) Hai ki Din, iki pilihane wong urip ki yo ming ana loro iki Milih penak apa penak buangeti! Ho oh ta? Nggih Lik. Ha. ya. Matamu!! Ha kok le nggunyik! Karepe mak penculut langsung nang nduwur metenteng karo tudang-tuding kaya Raja! Kabeh ki rak ya nganggo lelaku ta cah! Lelaku kuwi werna-werna ana sing colong jupuk nggone liyan kayata maling, copet, rampok, kecu lan sapinunggalane seka nduwur nganti mengisor. Nek rakuwi ya ngingu Tuyul, ndilati nduwurane apa ngapusi kana ngapusi kene. Nuwun sewu Lik, ha nek nyenyuwun kalian Gusti Lik? Kuwi ki rak mung sranane ta Le. Praktekke ki werna-werna! Kabeh ki ya wis nyenyuwun ben uripe kepenak, tur piye-piye rak ya tetep nganggo usaha ta. ha nek mung nyenyuwun tok, ya sak modare! nek yang-yangan nganggo duit ra? Ngangge Lik. ! (Nyaut) Kulo Nurdin pribadi! Mboten Sarujuk Lik! Ha nek niku tergantung Lik. Nek yang-yangan kaleh Siti anak'e mbokde Samsinah, nggih mboten ngagem duit."
2,"Ha mung teng pinggir kali kaleh ciprat-cipratan banyu empun seneng je. Cinta e kalah ro duit! Wu. Wong do radong sujarah! Kawit jaman Adam- hawa jenenge cinta ki gratis. Diparingi Gusti Allah. Sik ta Din, Ha wong wedok kaya Siti kae saiki wis arang banget je Din! Ha ya bejamu nek entuk Siti. Ha ya iki. Iki. Hihiii. iki contone wong sing ra duwe modal! Jenenge Cah mlarat! Njijiki ta? Hiiiiihhhiii. Lik. Lik Kawit. Lik. ! Apa Pluk?! Mesti ra ndidit! Njuk ming arep utang aku ta? Ho oh ra? Kok ngerti Lik? Hajiguri! Ha ya nek mung ro rupa kere apal Pluk! Pira? Anu, Seket ewu wae Lik. Nya! Tur nek ra isa nyaur tak keloni lho! Walah. Lik Kawit ki reka-reka. Wong isa nyaur we dikeloni ya rapapa kok Lik. Ora Pluk, duite ki arep di nggo ngapa? Anu Lik, ajeng nggih mresake denok leh nggih tumbas empring cagak omah, lha pun doyong ngulon je. Walah, kesian. Nya, ta ke'i duit neh. Wah jyan. Lik Kawit ki apikan tenan je. Tur nuwun nggih Lik. Kit biyen aku ki apik'an. Teneh nek jahat jenengku Al Capone! Turnuwun nggih Lik. kulo tak sisan muleh. Hooo. oh. jyan. tur tak keloni lho. ! (rupane nggilani) Inggih Lik. Inggih. Wu. ! Nggateli! (ngunjal ambegan maneh) Piye. ? Nek ndidit ki rak isa kuasa ta? Paling ora ki isa ngereh wong sak penake dewe. Wis ta. rasah dha ngeyel. Rumuse urip jaman saiki ki mung duit. duit DUIT! Wit! tak ndisikki ya. Kere saka ndi meneh ki?! Kere matamu! Nak mung tuku kowe we isa aku Wit! Walah, gojek kok Sam. Ora, kok ndingaren kawanen Sam? Tole ki mau rewel! awake rada anget, njaluk ditunggoni. Tujune mbakyune sekolahe prei, Njuk tak kon ngganteni aku."
3,"Kowe kuwi Sam, tak kandani duwe bojo meneh we kok ngeyel. Rak ya meso ta ana sing nggolekke duwit. Gah! Wong lanang saiki ra nggetih! We. Karo aku wae po piye?! Nggetih lho aku ki! Walah! Wit. kawit! Ta akoni kowe kuwi cen nggetih Wit. Tur sayange siji Njijik'i! Kowe ki mung durung ngerti aku sak tenane kok Yu! Lha iya. kowe ki sak tenane Njijik'i! Isane mung klempas-klempus ra tau nyambut gawe. Kaya UWUH! Wooh. ! Uwuh. e. Jiguri! Heh Sam! Aku ki turunane Gajah Mada! Bu Lik ku ki R. A. Kartini. Aku ki Priyayi! Sembarangan! E. Tole ta. kok wis bagus ki arep nang ndi je le? Minggon pa? Apa arep apel Lestari? Wis duwe sangu during le? Pak! kowe ki rasah kemaki! Gayane nek nang ngarepe wong akeh kaya sugih-sugiha! Duitku nang ngisor bantal ndi? Sing njupuk liyane kowe sapa? Oalah. Kowe ki rak ra ngerti ta Le. Kene. kene. ta andani cah bagus. Ra butuh! Bola-bali duitku ilang, aku ming meneng wae. E. Malah saya ndadi! Sing golek ki angel! Aku ki nyambut gawe, ra ko kowe! Sik ta Le. sing sareh. Bapak ki seneng, kowe nyambut gawe entuk duit. Tur duitmu ki sing entuk seka ndi je le? Saka ndi piye ta ki? Ha ya saka sing menang adu jago! Lha. ! Berarti duitmu ki rak ya duwit karam ta le? Ben adil, dosane ki dibagi wong loro. Separo nggo aku separo nggo kowe. Piye? Penak ta? Apik'an to aku? Ora, kowe kuwi Pak! Muni kalal karam ki njuk isa njamin aku dadi pegae negri? nyambut gawe mapan terus entuk duit khalal pa? Wah jyan. Wah jyan piye?! Raurusan kalal karam Pak! Sing penting duitku balekke kabeh kene! Kene. ! cepet! Wa. lha anu e le. anu. wis ta utangke Cempluk je."
4,"rekane aku ki nulungi Cempluk e Le. (Lik Kawit mesem nyedaki Cahyadi) Nha. berarti Cempluk ki rak ya melu dosa ta Le. ? Wong utang duit karam. Wo. ! (Nudingi rupane Lik Kawit) Tenane sing dosa paling gede ki ya kowe kuwi Pak! (Ambegane Cahyadi mulai ra teratur) Kowe ngutangi Cempluk ki ming arep to keloni ta? Ho oh ra?! Wong tua Senengane lakang! Le. ora ngono ta Le. ngene lho karepku ki Le. Piye. ?!! Anu, aku ki rak seneng ro lakang. Apa? Ora, wah jyan piye ta ya iki? Ha iya kaya ngene iki sing marai Simbok njaluk pegatan ro kowe Pak! Wong tua ra rumangsa! Raurus! Ko kecu! Sak tenane aku ya wis ra betah urip awor kowe pak! Ra wangun dadi wong tua! Cah! Apa! Wis saiki sing minggat saka kene sapa?! aku pa kowe! Wong tua ra duwe isin! Ko kecu! Aku pa kowe! Sapa sing sing minggat he?! Aku pa Kowe! Aku pa Kowe! Aku. pa KOwe. !!!! Aku!!!! Bocah rangerti males budi! Cah raurus! Cilik di gedheke mbasan gedhe wani! Gek Minggat rasah kakean iyik! Aku wis rasudi duwe bapak kaya kowe!! Le. ! Kana gek minggat! Nya! Nya. ! Bandamu nya! Bodem. nggo mbobok tembok! Dadi a maling kana! dadia maling! Le. ! Mbok ra kaya ngono kuwi ta Le. Le. Ngapa? Kana gek minggat! Rasah kakean cangkem! Kana minggat. ! Yoh! Cah ra urus! Aku rasudi duwe anak kaya kowe! Cah Rakalap! Aku ya rasudi duwe bapak kaya kowe! Wani ro wong tua! Suk Bakale mlebu neraka sing nomer pitu! Kowe sing nomer wolu Pak. Wis gek minggat kana! Ciaat. ! Wong tua ora isa digugu."
5,"Karepe anak didadeke investasi! Cah, Kowe ki ngapa e? omong dewe kaya wong edan! Eh, kowe ta Yu? Anu, lagi mumed! Mesti bar kerah ro bapakmu meneh ta? Ho oh ta? Ra nyambut gawe pa? (Yu Sam gedek-gedek ndelengke Cahyadi) Kowe kuwi lho Cah, nom-noman kok isane mung adu jago. Nek wani mbok nyambut gawe liyane! Wo. dina minggu e nyambut gawe. Minggon Yu. Minggon. Apel! Walah, sing to apeli ki sapa? Lestari pa? Ha ya sengara gelem, kae ki cah wedok berpendidikan je mung arep entuk slangkrah! Woh. slangkrah og piye? Dasar wong radong perasaan. Aneh! Adegan iki uga dikoreografi ya Ca. , ben katon asik. Cahyadi sing ngepit distandarke ngadeg terus digenjot dadi katon kaya mlaku tenanan. ) Astofirlloh. Hajingsai. i!! Wah. waduh. duh. nuwun sewu Pak Kaji. nuwun sewu tenan. Saestu. ! nuwun sewu tenan. Nek pecicilan neh, Tak Yasinke! Waduh. ampun. pak Kaji. Ampun. jungkatan, pupuran, ngucir rambut. Lestari nyandang sederhana rok-rokan biasa, kaosan gambar doraemon, lan sepatonan ket ungu ora nganggo kaus kakik. Lestari. ayo nari. nari ana ing sajroning ati. Nari ana tengah wengiku Lestari. Duh, Cah Ayu ngertia marang sliraku, ngertia saktemene rasaku lan jejogetaning atiku. Wo! Asui! Walahh. alah. gek gek sing mak kaing kae mau Lestari pa ya? Widodariku. kae galo sawangen ana ing mega-mega akeh arerupa manungsa sing padha kedanan banda ndonya. Kabeh padha ngiler tetes-tetes. Sing bener karo sing salah wus ra katon ketara, kabeh pada jumpalikan ngurusi wetenge dewe-dewe. Nanging aku widodariku tansah setya marang sliramu, dak rewangi pasa ngebleng, turu ngarep lawang pati geni nandang prihatin sadermo hanglakoni kepengin nyanding Sliramu. Widodariku. tak enteni sliramu nganti mubenge jagad mandeg. Nganti pitik jago wis rapada kluruk maneh!! Widodariku."
6,"Sawangen ana ing mega-mega kae! Sing tok waske ki apa ta Nang?! Welhadalah! Ana wong edan anyar saka ngendi iki?! Wong edan anyar Matamu!!! Heh, Delengen mataku Wong edan anyar! Bakal mbok delok sejatining urip sing wus rusak-rusakkan! Setyo mituhu marang urip wis ora kanngo! Marai peteng ra weruh apa-apa! Ha njuk sing kanggo ki apa?! Embuh ora weruh! Eitss. Jingak i! Ndonya wis wuta nyenyet, peteng ndedet ngalam wis rakuwawa nanggung tingkah polahe manungsa. Kabeh padha edan! Para panguwasa gayane kaya dewa! Idu sakpenake dewe! Sing dak tresnani mung siji. Sing hamarahi jagadku padang njingglang. Nrenyeske atiku. (Nanang njoget maneh) Wo! Wong edan Rakalap! Omong glenyengan ra ana jluntrungane! Widodariku. Widodarimu ki endi?! Seprana-seprene kok ming widodora-widodari! He! Anoman ala! Widodariku suci aja diganggu. Nek arep pingin weruh tirunen lakuku! ayo melu aku. (Nanang ngematke langit meneh) Widadariku tumuruna nang mbumi liwat dalan sepi ! sepi ing pamrih ! sepi kuasa ! Sepi ing hawa lan sepi nepsu Bethara kala! Gayamu Nang. Nang. rupamu kaya jangan bobor! Prabu Rahwana. Bethara kala. Bethari Durga nang ndi hanggonmu ndelik bakal tak oyak tak tusuk tak tojeh-tojeh! Reneo adepana aku! aku dewa duwe duit. Raduwe banda. Duweku ati lan pikiran wening. Balekna widodariku! Tarung! Ayo tarung ing satengahing jagad! Jagad sing wis amoh! menungsa padha goroh ngogroh ogroh! Duh, Widadariku. Widadarine ki wernane apa e Nang? Ayo tirunen lakuku iki! Bakal tak gawa menyang atine Widadariku! ning ning nong nong ning ning gong ! (Ngematke Langit maneh) Widadariku. tumuruna nang nang ngarcapada liwat dalan sepi ! sepi ing pamrih ! sepi kuasa! Sepi ing hawa lan sepi nepsune Batara kala! Endi ta Nang Widadarine ki? Ula Wedhus! Ayo nek kepingin weruh tirunen lakuku! Tenane Nang?! Ayo tirunen lakuku! Sik, ta tirune. Sing njoget alon-alon Nang."
7,"Yen dak sawang ing langit biru arem kana kae, sliramu tansah ngawe-awe. Dak cobane ayoh! Yen dak sawang ana ing langit biru arem kana kae, sliramu tansah ngawe-awe. Widadari lagi Ngangsu banyu suci kanggo ngedusi donya kang wis reget kanthi setya lan tresna Widodari lagi Ngangsu banyu suci kanggo ngedusi donya kang wis reget kanthi setyo lan tresna. Tresna kang lahir saka sejatining rasa, sejating aurip. Tresna kang lahir saka sejating rasa, sejating aurip. Ning. ning nong nong ning ningglong! (ping bola-bali) Ning ning nong nong ning ning glong! (ping bola-bali) Anu Ca, Njogete Cahyadi lan Nanang dikoreografi neh ya. ben katon dinamis lan atraktif. Ben pemirsa pada seneng lan rada gumun. ) Ngangsu banyu suci kanggo ngedusi donya kang wis reget kanthi setya lan tresna! Ngangsu banyu suci kanggo ngedusi donya kang wis reget kanthi setya lan tresna! Ngresikki bosok ing ati! Ngedusi awake dewe! Ngumbara. awake dewe ngumbara. ngumbara ing awang-awang! Ngresikki bosok ing ati! Ngedusi awake dewe! Ngumbara. awake dewe ngumbara. ngumbara ing awang-awang! Mertapa ing sajroning guwa! Guwa kang padang. madangi mata, madangi ati, madangi samubarang ala! ning ning nong nong ning ning glong! Mertapa ing sajroning guwa! Guwa kang padang. madangi mata, madangi ati, madangi samubarang ala! ning ning nong nong ning ning glong! Kecandak ra kowe wong ngedan anyaran! Nang. Ha endi Widodarine? Ssssttttt. Kae galo mbak Widorari lagi adus ro sabunan. Anduke abang kae galo! Woh. ho oh e Nang. Wis edan tenan kowe ya Le!! (Kaget banget!) We. lhadalah! Wong do edan kabeh! Hayo! isa metu ora?!!! Nek ragelem metu tak grujug banyu. Ha ya ra waton nek nyangkem Din. Njuk ngoneke kirik barang. Pitek elek we dingu! (Njenggung ndase Cahyadi) Pethuk! Woo. Jingan ni! Ngejak senggel ro aku po Din? Ciaatt. ! Woo. Wani tenan! Haiit. Tampanana. !! Cups. cups. cuppsss."
8,"Oalah Nduk nduk. kapan marimu. ? Mencret kok terus-terusan. Wis turu wae sing angler. Sibu mesti ndongakke kowe ben cepet mari waras-wiris bisa ngguyu lan cepet mlaku. Ealah Nduk genduk. Tujune kowe ki tiru Sibu dadi rupamu ki rada manis, coba tiru bapakmu mesti elik tur wagu lha wong rupane bapakmuki stok lawas! Nanging Sibu tetep seneng Nduk ro bapakmu. Wahjan, Sibu ki sedih tenan je nduk nek kelingan Bapakmu ki. Wong lanang sing setyo tenan marang Sibu lan kowe. Wong lanang sing tanggung jawab. Tur ya kuwi nek diandani mesti ngeyel. Karepku ki nek ra ndidit mbok ya uwis rasah ngangsa. Waton obah nyambut gawe apa anane, terus nyelengi mbaka sithik. E. malah reka-reka ngrampok Bank barang. Ha ya wis, di dor mas Polisi! Terus. wah wis wae ya nduk Sibu marai nangis. lho. ! Widodariku. arep nangendi sliramu. ? AAA. Go! Go! Oh Shiit! Go! Go! Yuar kresi Men! Pliss Lets mi eloun. ! Ora urusan! AAAA. !!! Fak Yu Men. ! Woo. Widodari Ireng! Den. ! Den Nanang! Ana apa mbok? Wah jan kulo padosi kit enjang wau je. Simbok niku rak kangen to Den kaleh njenengan. Mbok Sam sing tak tresnani nganti salawasing uripku, wis ta rasah nggagas aku. Aku ki wis dadi wong lanang sampurna arep ngondar-andir bawana! Muliha kana urusen awakmu lan anak-anakmu! We hanggih mboten saged no Den. Lha kula niki sampun janji kalian suwargi tiang sepuh njenengan je. Kulo niku jaman sementen dititipi amanah kalian Suwargi Sibu ken tumut njagi njenengan Den. Wis ta Mbok. setya marang urip kuwi luwih penting tinimbang setya marang ndoromu mbiyen sing wis ora ana. Wah teneh kulo saged kuwalat mangke! Lha wong Suwargi Bapak niku sampun nganggep kula sederek piyambak, terus kula tumut keluargi njenengan niku nggih pun kawit prawan. Nanging piwales kula dereng wonten Den."
9,"Kasetyanmu marang urip lan nggedekke anak-anakmu luwih becik tinimbang awakmu mikir piwalesmu marang wong tuwaku mbok. Walah, Den Nanang niku lho. kok senengane ngajari wong tuwa. Niki wonten oleh-oleh saking pasar monggo dipun cicipi rumiyin ben mengke bengi mboten klisikkan. Mbok. Simbok! Mbokkk!!! Lho! Nduk! Kowe ki piye ta? Kon nunggoni adhine kok malah playon! Konang kumat! Konang kejang-kejang mbok! Welha! Kowe ki piye ta?! Rak ya di kompres! Es e ki entek. Wis mbanyu kabeh je Mbok! Wah jan! Wis pitung ndina kok ra mari-mari ta ya?! Digawa nang ndokteran wae Mbok! Duite Mbahne po! Mbok. mbok Simbok. Ngapa ta ya Mbak mbok ki! Aku entuk takon ra? Arep takon apa? Nganu. Simbok ki nek ngundang Nanang kok nganggo Den barang ki ngapa ta mbok? Nanang ki rak wong edan ta? Aja-aja simbok ki. Hush! cah ngawur! Kowe mung arep ngonekke Mbokmu ya edan ta?! Ha jeneh tak undang-undang kok ra krungu. Malah ngobrol karo Nanang Edan! Oalahhhh. nduk. nduk. dadi kowe ki seprana-seprene dadi anakku ki durung ngerti ta? Kene nyedak. Kok isa edan Mbok?! Kosik ta. di rungokake disik, simbok ki durung rampung sing crita. (ngunjal ambegan) Lha pak Lukita kuwi rak kamase Kajine Amat Sugeh kae. Wo. dadi. Kajine amat ki. Kosik to nduk. mbiyen jaman semana ki Den Nanang isih cilik. lha Pak Lukito ki rak juragan Beras sing kondang sugih tur ora adigang adigung, malah lemahhe di wakafke dinggo mbangun sekolahan lan Mejid, semana uga Bu Lukito, priyayine manis tur luwes, grapyak gelem sapa aruh karo liyan. Atase wong wadon tur sekolahe duwur. Nyambut gawene usaha bakulan batik lan dadi guru pegawai negri nang kutho, tur embuh merga apa malah njaluk pensiun mangka umure ya isih nom rong nganti seket taun. Malah mbukak sekolahan neng ndesa kene lan mulang warga desa sing gelem sinau."
10,"Tanpa di bayar lho nduk. Simbok ki isa maca nulis ya merga Ibune Den Nanang. Wong-wong wadon desa kene ki isa maca nulis, numpak pit, mula bukane ya sing ngajari Ibune Den Nanang. Apa meneh diwarai carane nggawe usaha nggolek duit dewe ben isa mandiri ora gumantung karo bojone. Amrih wong wadon nang ndesa ki ngertine mung kawin, duwe anak, masak lan umbah-umbah. Simbok ki isa bakulan nggolek duwit nggedhekke kowe lan Konang ya merga ilmune Ibune Den Nanang. Lha Bapak ki piye ta mbok, kok malah sing nggolek duit simbok? As Mbuh nduk! Wis limang taun kepungkur. Kowe rak ya ngerti dewe ta nduk. Gaweane mung main gaple, malah demenan karo randane Mulani barang. Terus tak kon minggat wae! Ben kawin ro randane Mulani sing isa nuruti kekarepane! Ha simbok mbiyen kok isa seneng ta? Wah piye ya nduk. ? Bapakmu mbiyen ki ra kaya ngana kae je. Karang ya godan! Piye ta Mbok? Mbokmu ki Mbiyen Tresna! Cinta je Nduk! Terus lair kowe kuwi, njut Konang. Wis apik-apik usaha bareng bakulan neng pasar, malah mulai doyan main barang. Lha njur demenan karo Randane Mulani Potang kae! Terus mbuh saiki piye khabare? Lha bapakmu ki lanangan ra uwe ketrampilan je nduk. Terus ceritane Nanang mau piye Mbok? Husy! Den Na. nang! Kowe ki ra sembrono lho nduk! Awake dewe ki duwe utang gede karo Den Nanang. Yoh. Den Nanang! Terus Piye Mbok? Kowe ki tak critani ya nduk ya, ben ngerti sujarah saktemene. Sujarah kuwi penting disinau merga wong ben isa ngerti lan kelingan apa wae sing dilakoni jaman mbiyen. Dadi ra mung waton cerita! Terus isa dingerteni elek lan apik'e manungsa. Ora mung sing di ketokke ki sing apik-apik terus! Critane tekan endi nduk? Tekan. ngapa Den Nanang ditinggal Wong tuwane? Nha."
11,"wektu kuwi Suwargi Pak Lukito lan Bu Lukito ki lagi nglaksanak'ake ibadah haji. Terus krungu khabar nek Suwargi pak Lukito lan Bu Lukito ki ngalami kecelakaan nang terowongan Mina. Wektu kuwi Den Nanang isih cilik kira-kira ya sak Konang kae. Durung ngerti apa-apa. Dadi sing ngurusi apa-apane ya Adhine pak Lukito. Ya Kajine Amat Sugeh kae! Terus Nanang piye Mbok? Lha saplok ditinggal wong tuwane. Den Nanang diopeni Kajine Amat Sugeh. Lho Nanang ki rak duwe warisan akeh ta mbok? Lha ya kuwi sing marai Simbok bingung tekan seprene. Mbiyen ki sak durunge Suwargi Pak Lukito lan Bu Lukito ki menyang Munggah Kaji. Aku diwelingi, saksuwene Pak lan Bu Lukito tindak haji sing kon nglakokke usahane aku. Merga Kajine Amat Sugeh kae ki wus kebagian cabange. Wektu kuwi Kajine Amat Sugeh nyekseni Lho nduk. Lha sing kon nangani kok malah kowe ta mbok? Aku dewe ya ra ngerti je nduk! Tur aku krasa nek Kajine Amat sugeh ki serik ro aku. Terus Nanang piye Mbok? Nha. bar ditinggal wong tuwane, Den Nanang ki dikek'ke Luar kota, alasane disekolahke Nang Pondok pesantren! Terus pembukuan usaha sing dicekel Simbok ki dijaluk Kajine Amat alasane arep di cek, tur tekan saiki ra dibalekke. Mbiyen Simbok isih sok niliki Den Nanang nduk. Nganti tekan Den Nanang SMA. Tur bar kuwi simbok kelangan Khabar. Oooooo. Terus ngerti-ngerti muncul dadi kaya ngana kae ya mbok? Dadine Kajine Amat Sugeh kae ki. ana 5 apa 6 pemain mlebu panggung, saben pemain mlebu nyekel gaman terus matung , gawe gesture wong lagi siap-siap nggebuk. Banjur kuwi Jumiran mlayu gerak slomotion krudungan ember dawa, mandeg ana tengah-tengah pemain sing lagi matung. Sak wise Jumiran matung kabeh mlumpat bareng, kabeh nggebuk Jumiran karo mbengok santer. Yusu. p sing ceceker sesuk meneh ya. Wis bobok-bobok nang kandang ndisik."
12,"Nek weruh babon rasah dikawini, mengko ndak marai lemes, ben nek tarung karo nggone Setra po Nurdin isa menang. Assalamualaikum. Wangalaikum salam! (sing omong ndarani Yusup Piitik'e. Cahyadi Sajak gumun) Iho Sup? Yusup! Kangslupan pa ya? (Nuthuk nganggo teken) Assalamualaikum! 0. Wangalaikumsalam, Pak Kaji ta. ? Wahjan. nuwun sewu sanget pak Kaji nyuwun pangapunten! Kula kinten Yusup?! Astagfirrulloh haladzim. Cahyadi. Cahyadi. mertobato Cah! Apa arep tok terus-teruske anggonmu maksiat kuwi? Dosamu wis akeh Cah. Mertobat! Mandeg sing judi. lnjih Pak Kaji. Ra mung omong tok, gek ndang dilakoni! Njih pak Kaji Tumindakmu kuwi wis kena diarani kapir! Injih Pak Kaji. Pun kapir tur kapiran sisan nggih?! Geneya ngrumangsani! Mulane, ngibadaha! nyenyuwun marang Gustialah ben diparingi gawean sing galal! Ora kaya ngono kuwi! Injih Pak Kaji. Wis rasah injah-injih! Gek ndang Sholat luhur! Yo bareng aku! Pun mboten sah, mengke kula nyusul ke mawon. Tenan Lho, tak enteni nang mejid. Nek ra menyang awas Iho Cah! Inggih Teninnnn. Sak estu! Yo wis. Assslamu'alaikum! Wangalaikumusalam. Wahjan Kajine Amat ki kok ya ra jeleh-jeleh ya ngandani aku terns? Pa cangkeme ra Ngrasani. !!! Waduh. mboten og Pak Kaji. saestu. nyuwun ngapunten. (Sisan lunga) Nek ngrasani meneh, Tak Sholatke! Duh. nuwun sewu Pak kaji. nuwun sewu. Assalamualaikum Wangalaikumsalam. Eh, Nur Soleh ta? Seka ndi Nur? Mandeg dimik. Iki dikon Kajine Amat ngubengke proposal nggo ngapikke Mejid. Wooo! Lha iya! Dilit khas aku ki ya arep sregep shalat neng mejid je! Rak ya aku melu bangga to nek mejide apik, resik?! Marai sing shalat khusyuk! Lha iya. Sing adu Jago leren. Ya sik ya Cah tak luhuran disik! Assalamualaikum. Wangalaikum salam. Jenengku suk Cahyadi Soleh lho Nur. Jyann. mbayangke dadi cah apik lan soleh ki cen nyenengke tenan kok. Aman donya akhirat."
13,"Lho! Seka ndi pluk? Seka tuku empring nggo nyangga omah arep ambruk je Cah. Woo. Lha iya dilit khas aku ki arep dolan nangomahmu arep tilik bayimu sisan nyumbang je. Ben ra kembrukan tur ya marai sing dolan betah! Ora, anakmu isih rong sasi to pluk? Limang sasi! Wo. ho oh ta? Ha kowe ki kok aneh to Pluk? Biyen pas duwe bojo ora manak, saiki mbasan ra duwe bojo malah manak? Mbuh Cah ra caturan! Sik ya Cah! Yo. a. Wuohh. hajiguri! Ganas! Ealah. urip nek ngeni ki penak buangeti. Wis Sup, nek kowe pendak minggu menang nang kalangan. Bakalan ko peagae pemrentahan nan uripku. jyan. Piye Cah Pitekmu menang?! E alah. Diajeng Samsinah ta? Kundur Jeng? Wis. wis rasah cangkeman. Sing Cangkeman suk meneh. Aku ki mung arep takon menang apa kalah? Wah suarane kok Atos jeng?! kados akik dicor semen! (Cahyadi rada mangkel) Nek le menang ki jelas menang Yu. pitekku je. Kampiun! Number one! Tak boking pa yu? Apa kencan nang restoran? We-gah! Kowe kuwi Cah, ra isin ro pitikmu po? Kudune sing obah nyambut gawe ki rak kowe ta? Malah sing nyambut gawe pitekmu. Lagi ndidit sitik we ndangak! arep mboking aku barang. Ha. nganu je yu. ha nganu e. kahanan. Aku ki yo kahanan Cah! Tur rak ya kudhu nganggo kringet to? Lha ra ana liyane je njuk piye? Wooo. lha wong radong! (Njenggung sirahe Cahyadi karo lunga) Wah jan nek galak ngono kuwi tambah ayu lho Jeng?! Ora caturan Cah! Woh. Gedebang. gedebang. (ngece bokonge Samsinah sing sak tampah) Arep nangendi e Yu? Tuku Bodreksin! Wong wedok nek ngece mak thes! ngluwihi cramahe Kajine amat sugih! Pancen Samsinah ki tak akoni, Wong wedok sing elok, Pikirane lantip! Kae ki nak nang jerman jenenge Agela Markel."
14,"Isa dadi kanselir! Tur sayange siji uripe neng Indonesia dadi ra kopen! Dadine ya ming wong mumet. Anu, korban kurikulum. Hahaha. Les. Lestari. Kosik ta. sik ta. Wahjyan. ngapa ta Cah. Nggilani. Kosik ta. Ngapa?! Anu. anu. aku ki arep ngomong. Omong apa? Anu. anu. Ngapa ta?! Gek cepet! kene ki selak ana perlu je! Sida ora? Ho oh Les, Sida. Anu Les. anu. Ona anu. ona anu ngapa? Anu. Aku MENCINTAIMU Lestari. Halah. wis ta bedek! Awake dewe ki ra Level Cah. Wohh. Ra lepel og piye. (banjur sambat ro pitik'e) Tenan to Sup. ditolak to. aku yo wis ngerti og tenane. jigurr. !!! Kesusu og. Kudune wong menyatakan ki nganngo soklat ro setangkai bunga og. Ha aku ming nyekel rokok sak lencer je. nang ndalan meneh. ra sopan Sup. duh. piye yo Sup. Aku k iwis arep sumangat je Uripe. Arep mertobat tenan. Malah drop ko ngene ki gek kepiye. ? hmmm. (Cahyadi lungguh deleg-deleg dewe, omong-omongan ro pitike) nek ra ana sing ta senengi piye Sup? Anu wae pa. ro kowe wae pa Sup? Yo. Sup. Yo! wis apa anane wae. Rapapa waton anget. Malu-aku malu pada semut merah, yang berbaris di diding menatapku curiga. Seakan penuh tanya sedang apa di sini. Menanti pacar, jawabku. Mbah! Yoi. ! Kowe ki arep nangendi? Arep mincing. Ora oleh! Kaline mbahmu po? Woo. ! Karo cah enom wani! Yo wis entuk mincing, tur nang kana sing adoh! Kene ki arep tak nggo yang-yangan ro Siti. Walah. reka-reka Le. ko nek putus njuk ra niat urip. trus mabuk-mabukan ro nulis puisi. ! Woh. Kok ngerti mbah! Yo turah ngerti. Cah-cah saiki ki ruang private lemah tur kemaki! Sok tau! Kae galo Siti. kae. (Nuding ngawur) Ndi mbah. ? ndi. Kae galo. Kae! Hajiguri! Wong tua kurangajar. Senenge ngisruh! Sit. Siti."
15,"! Sit. Siti. jyan. kok suwi banget ki ngapa ta ya. ? (Nurdin ngematke kadohan) Kae pa ya bocahe. Sit. ! Siti. ! Sit. ! Mas Nur. ! Tenan to. Cepet Sit. rene! Ya sik, tak mlayu Mas! Mas! Mas Nur ki ngapa ta ya. (njoroke Nurdin) Aku ki seneng je Sit. Bungah weruh kowe. Halah Mas Nur ki senengane aneh. Aneh piye ta? Iki jenenge cinta Sit. Power op lop. Jaman saiki wis arang wong ngrasake kaya ngene ki? Anane mung kepentingan! Hmm. ho oh pa mas? Wu. Cah cilik ngeyelan. (Nyenggol irungi Siti nganggo drijine, Siti ndungkluk ro mesem) Sit, kowe kok meneng wae ki lara untu pa? Ora kok Mas. Ha ngapa? Ora papa. Aku sedih lho Sit nek kowe kaya ngono kuwi. Mikir aku pa? Kok ngerti mas? Aku ki khawatir je. Sing mbok khawatirke ki apa? Aku ki rak wis omong ta nek tresna tenan karo kowe, Dinda Siti? Tenan ta Mas awake dewe ki bakal urip bebrayan nganti sak lawase urip. Apa kowe ra percaya Sit? (Nurdin ngadeg, ndelengke Siti. ) Bukaken dadaku, tilekana atiku. Anane mung Siti Siti lan Siti. ! Semono uga aku Mas. Sit kowe ki manis lho Sit. kene tak jiwit pipine. Wah Mas Nur ki lho. Sit, aku tak takon ya, saktemene wong lanang sing mbok senengi ki sing kepiye ta? Ya. sing piye ya Mas. hmmm. Ada deh. Aku Serius lho Sit. Lagi da manuk-manukan pa? Wo. ngisruh. ! Mas. uwis ta Mas. Mbah Temu ki radong. Marai Emosi! Mas. Mas Nurdin. Apa?! (isih rada emosi) Mas. Tak kandani ta. Anu Mas, saktenane wong lanang sing ta senengi ki. ya sing piye ya mas. anu, pokokmen sing tanggung jawab, terus kuru, rambute ngombak. Lho?! Kuwi aku ta Sit? Terus. Pinter nggambar, manis lan nggemeske."
16,"Kuwi ya aku ta Sit? Terus. Ya pokokmen matane kaya mas Nur, irunge kaya mas Nur, kupinge kaya Mas Nur. terus suarane ya kaya Mas Nur Walah. nek kabeh kaya aku ngapa kok ra ku sisan ta Sit? Aku ki piye ya mas. Ihh. gemes aku. ! tak ciprati lho kowe. Wah jan Mas Nur ki lho. marai klambiku teles. tak bales ah. Welha! He! banyune ki ra di obok-obok! Marai iwak'e do mlayu! Ora krungu! Sit. siti. ! Wah aku goleki Simbok je mas. Sik ya! Sit. siti. ! Sik dilit Mbok Wah. Sit. durung rampunge malah mlayu. Mengko meneh ya Sit! Hi iki! Sing marai ngaco ya iki! Mbah ana iwak nglomba gede banget ki! Wo. Munyuk'i! Nang kana ana Demit, nang kana ana Buto Ijo, nang kana ana panguwasa sing lagak lakune kaya Iblis! Nang kene ana pawongan bagus lagi njoget! Widodariku. Kari betah-betahan ngenteni wektu! Sapa sing salah bakal seleh! Widodariku. Astaqfirullohaladzim. Wus kena tak pesthekke nak urip iku bakale tiba titiwancine ketemu karo sing digolekki! Wis menenga wae, ngadeko nang satengahing jagad sing wis reged! Pandenga mataku! Rasah gigrik nang ngarepku, merga rabakal tak rudo peksa! Le. kowe wis lali pa karo aku? Aku ra bakal lali karo samubarang sing nyepet-nyepeti atiku! Aku arep takon piye khabare anak lan bojomu? Awakmu lemu mesti uripmu makmur! Duitmu owol-owolan! Wis dadi manungsa duwur derajate kajen lan merbawani kowe! Le! Njalukmu ki apa tak turuti! Tur carane aja kaya ngono kuwi. Ngisin-isinke aku! Widodariku."
17,"iki piye ana maling ngerti isin! Le! Kowe kuwi rangerti males budi! Cilik tak ragati mbasan gede kurangajar! Aku ra njaluk apa-apa! Uripku wis seneng tanpa bandha donya! Aja pisan-pisan ngojok-ojokki aku dadi wong sumangkeyan! Ngereh uwong sak penak'e dewe! Dalanku wis padhang! Aku manungsa sing raisa dituku nganggo banda donya! Le! Kowe ki rasah kemaki! Weningna pikiranmu, pusna rasamu, lumakua kanthi sareh! Aja grusa-grusu! Le! Eit. ! aja Grusa-grusu! Sinaua marang kahanan! Rungokno suarane, delengen nganggo mata batinmu banjur kuwi rasakna kepriye laralapane wong urip! Aja mung kepingin dirungokke terus! Sapisan maneh aku ra njaluk apa-apa! Pek'en kabeh, kelonono banda donya! Wus wancine sliramu nyumelehake uripmu! Selehna! Selehna! Selehna pikiranmu lan uripmu! Rungokno kahanan Sejatining aurip! Jujura marang atimu dewe! Aja ngapusi awakmu dewe! Lan aja wirang marang aku! Astafirlloh. cen wis edan tenan kowe le raketulungan! Jujura marang atimu dewe! Aja nyimpen samubarang bosok! Kandanana awakmu dewe! Aja ngapusi Uripmu! Den. ! den Nanang. ! Den. ! (kaget!) Sapisan maneh! Rungokno! Rungokna kahanane Aurip Kanthi Wening. Aja mung kepingin dirungokake! Rungakna. Rungakna. !!! (Karo Mlayu) Den. Den. Den Nanang (Mandeg nang ngarepe Kajine amat Sugeh. Noleh weruh Kajine Amat Sugeh) E. Mas Amat ta?! Assalamualaikum. Pripun khabare? sae? Pun dangu mboten kepanggih ta? Kangen lho kula? Pripun Usahane lancar ta? Wis ta Yu rasah nambah-nambahi. Rasah ngelingke kedadean sing wis liwat! Sing ngendika njenengan piyambak Lho! Kula mboten ngelingke (tansah ngece) o. enggih ngertos Den Nanang Mboten nggih? Nanang Mlayu Ngetan Mbuh nangendi? Nuwun Sewu Lho Niki Mas Amat. nuwun sewu. Rak nggih tesih kemutan nek pun nate sare kalian kulo? Rumangsane nek wis pecisan ro sarungan ki njuk atine ketok resik apik pa? Ahhh. (Yu Sam mendesah nang cedak kupinge Kajine Amat Sugeh, Banjur lunga nggoleki Nanang Edan. ) Den. Den Nanang. ! Haduhh. Haduh. Assalamualaikum."
18,"Pak Kaji. Ketiwasan Pak Kaji. ! Wa'alaikumsalam. ana apa Leh? Kok kesusususu? Aduh. Ketiwasan!. Yu Cempluk. Cempluk ngapa? Alon-alon wae ta. Napase ditata disik. Dereng enten sing ngertos. Omahe Yu Cempluk! Omahe yu cempluk Ambruk! Hah!? Ha Terus Bayine Piye? Bayinipun. Bayinipun Kembrukan Omah! Allahamdulilah. ! Ealah. Sak adoh-adohe manuk mebur tetep bali nang susuhe maneh. Jyan. Jaman ki pancen wis kuwolak-walik tenan. Anak Polah bapa kepradah. Nanging saiki wis beda Bapak polah Anak Kepradah. Ealah. contone ya aku iki. Sakjane aku ki sayang tenan ro Cahyadi, anakku siji kae. Nanging kahanan sing marai kaya ngene ki. Piye-piye aku ki patut disalahke. Aku ki wong tua sing ora isa ngopeni anak lan ora nduweni rasa tanggung jawab. Wis, pokokmen isa ora isa aku arep njaluk ngapura karo anakku. Arep tak jak ngadepi urip tenanan! Oalah Cah. Cah. kowe ki nangendi Le. ? Omah ra ana uwong kok diblak-blake. (Ngunjal ambegan) Bapak ki kangen, bapak arep mertobat tenan Le. ayo pada nyambut gawe bebarengan. Nglakoni urip saiyeg sak ekapraya. We. sapa ya kae? Kok ana Kenya mlaku dewean. Tatasan pa ya? We liwat kene! Sik sik sik. tak dandan disik ben bagus! Nderek langkung Lik Kawit. E. nduk Lestari ta. Kok kadingaren liwat kene nduk? Injih Lik. Ha nek liwat dalan sing mrika onten Nanang lagi kimat! Rak nggih mboten napa-napa ta Lik? Wo. Ora papa. Mbok mampir ndisik kene sedilit wae. Walah ngancani Likmu sisan ngenteni mahgrib. Ayo ta. (rada meksa) Mboten sah repot-repot lho Lik. Kula namung sekedap lho niki, boten saged suwe-suwe. Lha iya, aku ki ngerti. Wis suwe aku ki ra petukan kowe nduk. mampir dilit. Mengko ta terke nek kewengen mulihe. Sik tunggu dilit ya nduk. dilit wae. Tak gaweke wedang sisan ngenteni mahgrib."
19,"Kowe ki manis tenan lho nduk! Jan aku ra nyangka kok isa kaya Roro mendhut. Lik Kawit ki kaya ngerti-ngertiya rupane Roro Mendhut! Weh ra percaya Lho. Iki wedange dombe nduk. Wayah sore iki pancen nyenengke tenan. Sore sing ayu kaya pasuryamu nduk, Cah ayu. Lik Kawit ki senengane ngece. Tenan lho nduk rupamu ki ayu. (karo njawil) Cahyadi teng pundi niki Lik? Rasah digagas Nduk. Bocah rangerti ro wong tua! Nduk, awakmu ki lencir tur singset marai gemes! Wah Lik Kawit ki senengane marai isin lho. Walah nek isin ngono kuwi jyan. saya nggemeske! Cilik-cilik diwulang ngaji besok gede supaya ngerti. Ngaji iku amale nomer siji yen ora ngaji bakale rugi. Rugi donya ora sepiroa rugi akhirat bakal cilaka. Lho. Cahyadi ki nangomah ta? Jigur og! Anu, nduk, sik ya tak tuku rokok dilit nang warunge Atemo Sri. Dilit wae. Nggih Lik. Cilik-cilik diwulang ngaji besok gede supaya ngerti supaya ngerti su paya ngerti su! Lestari to. ? Jyan. mbok mau sms dimik Les ne arep dolan. kok njanur gunung. Nggoleki aku pa? Rak! Aku kin mung mampir, wedangan ro bapakmu. Sapa? Lik Kawit, bapakmu Cah! Ra mungkin. Bocahe ki wis minggat wingi-wingi seka omah kene! Tenan Cah, aku ra ngapusi! Tenane Les Serius? Swear! Tenan Cah! Swear! Welha. Cen Truk biangane tenan og! Wong tua ra sembada! Ra urus! Saiki bocahe nangendi? Jare mau tuku rokok nanggone Atemo Sri. Wis Cah Aku tak sisan bali. Lha kok Kesusu ta Les? Wis surup. Ndak digoleki Bapak. mbok wedange dienteke disik. Wis rasah Cah. Lho Les. ? kenapa Les. lho. lhooo. lho. duh. Aduhh. Les. wis leren turon nang amben nggonku disik wae. Ta undangke bapakmu."
20,"Kawit ki cen kewan! Liicik! Ula tua! Nang ndi mlayumu Wit?! Bakal tak golekki! Tuek'an ra ngrumangsani! Nangendi dunungmu! Tekan ndi playumu bakal ta goleki kowe Wit! Aku wis ra urusan! Klakon ta untal malang tenan! Kawit. ! Ealah, duwe anak siji we kok ya radong! nek isa ki apa-apa ya wis di cepakki ben wong tua ki ora rekasa. (Nginguk Njero omah) Lho rak tenan. Wis cemepak. Anakku Cahyadi kaeki pancen Bagus ngerti kekarepane bapakne! Nuwun ya Le. Yookk. !!! Wit. ! Kawit. ! Bocahe nangendi ya?! Tak kemah-kemah tenan kowe Wit! Wahjyan. Liar! Ngedab-edapi tenan! (Meneng sedela) Ah. Meneh ah. ! Yukk. ! Kawit. ! Bakal tak tojeh-tojeh tenan kowe! Ta pechel-pechel ndasmu! (Cahyadi ngematke rada adoh, kaya weru Lik Kawit) Kecekel saiki kowe Wit. ! Klakon tak ontal malang! Rosa. ! Rosa. ! (Tangane tengen ngepel diangkat munggah medun. Ngunjal ambegan sedela. Prengesan. ) Nyak nyan! (Nganggo sandangan) Wis karya Slamet ya le. Wong tuwa kaya aku ki jembar segarane. Turah kasih sayang! Rasah njaluk ngapura mesthi wis to apurani! (Lik Kawit ngleter mlaku tansah bungah) Bolengan!! Bocahe nangendi ya? Wis, titenana kowe Wit, nek kecekel bakal adus getih! Les! Lestari! Les! Cah! Aku rangira Cah nek kowe tega tenan karo aku. Tumindakmu kaya kewan! (Omong karo tangisan) Les! Sing nglakoni ki dudu aku Les! Nyatane! Nyatane anane mung kowe karo aku Cah! Les! Sak mbajing-mbajingku ya Les. Aku ki durung tau jenenge ngruda peksa wong wadon! Pokokmen aku ra trima! Aku ratrima Cah! Aku ora trima! Les! Lestari! Lestari. ! KAWIIIITT. !!!! (Ambegane isih orakaru-karuan. ) Ula tua! Pancen wis tegel tenan karo anakmu dewe. Yoh. nek caramu kaya ngono bakal ta ladeni! Aku wis raurusan! Tuek'an kaya asu! Wis tiba titi wancine! Pancen wis ginaris nek patimu kudu nang tangane anakmu dewe! KAWIIIIIIITTTTT. !!!!!!."
